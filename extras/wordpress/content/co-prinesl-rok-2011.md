Title: Co přinesl rok 2011
Date: 2012-02-26 13:37
Author: peno
Category: Jestřábí svět
Tags: cestování, vzpomínky, zážitky
Slug: co-prinesl-rok-2011

-   Po těžké pětileté dřině jsem získal <abbr title="Ing.">tři
    písmenka</abbr> před jméno. Úspěšně jsem obhájil svoji [diplomovou
    práci][]a zakončil magisterské studium na [FIT][] [VUT][] v Brně.
    Promoci jsem oslavil s rodinou u [Černého medvěda][].
-   Získal jsem několik ocenění za svoji diplomku na téma *Rozšířená
    realita pro platformu Android*. Vyhrál jsem 1. místo na studentské
    konferenci [EEICT 2011][] v kategorii posterové sekce. Dále jsem
    získal 3. místo odborné poroty a 5. místo při hlasování veřejnosti
    na soutěži [MediaContest Multimedia Demo 2011][]. Svoji práci jsem
    také prezentoval na konferenci [Openmobility][].
-   Byl jsem přijat na doktorské studium. Vybral jsem si disertační téma
    *Uživatelská rozhraní se zaměřením na 3D*. Vyzkoušel jsem si, jaké
    to je vést bakalářskou práci, vést semestrální projekt řeckého
    studenta, hlídat na půlsemestrální zkoušce, nebo přednášet cvika z
    Assembleru.
-   Opět jsme se s Jančou stěhovali. Z privátu u výstaviště jsme se
    přesunuli opodál a snad už na delší dobu. Dostali jsme taky pračku,
    takže už nebudu muset vozit hadry domů na vyprání :D
-   Navštívil jsem [Google Developer Day 2011][] - velmi zajímavé
    přednášky nejen o Androidu a luxusní pohoštění. Dále jsem navštívil
    [Game Developers Session 2011][] - poutavé přednášky o vývoji her.
    Zúčastnil jsem se několika setkání u [Pyva][], jež organizuje Honza
    Javorek.
-   Nabral jsem mnoho nových zkušeností ve vývoji mobilních aplikací pro
    Android. Vyvinul jsem [Slevolapku][] (agregátor slev), [Caramelle
    Augmented Reality][diplomovou práci] (prohlížeč rozšířené reality),
    [Ski Map][] (lyžařský průvodce, ve spolupráci s Honzou Liškou), GTD
    (úkolníček napojený na IS Evidio, pro firmu Avito s.r.o), Kenvelo
    (katalog oblečení, pro firmu Avito s.r.o).
-   Pořídil jsem si nové domény. Jedna z nich je petrnohejl.cz, na které
    budu mít v budoucnu vlastní "business" prezentaci. Taky jsme se
    přestěhovali z amerického Hostmonster hostingu zpět do ČR na vlastní
    VPS.
-   Pořídil jsem si nový penobook, penodisk a dostal jsem (zapůjčen)
    svůj první tablet.
-   Postavil jsem vesmírnou loď [Enterprise][].
-   Byli jsme s Jančou na báječné [dovolené v Krkonoších][] a pokořili
    jsme Sněžku. Vyrazili jsme na [výlet do Bratislavy][], kde jsem byl
    prvně. Účasnil jsem se společně s peno clanem lyžovačky v Koutech
    nad Desnou, s Lázeňákem. Tradičně již potřetí jsme [spluli
    Vltavu][], tentokrát na raftech. V největších hicech jsme vyrazili
    na [jednodenní tůru po Pálavských kopcích][]. Taky jsme byli na
    [výletě v Mariánském údolí][], kde jsme se rozloučili s naší
    kámoškou Mendy. Na podzim jsme vyrazili do Valtic na [burčákové
    slavnosti][] a cimbál. Janča našla moji vlastní kešku na Makové,
    když jsme byli na [dovolené v Příbrami][]. Uzřel jsem Květnou
    zahradu na [prázdninách v Kroměříži][]. Navštívil jsem s rodinou
    pražskou ZOO.
-   Hudební kultura byla velmi slabá. Navštívili jsme jen jeden koncert
    - [Joe Bar Blues Street Band][], ale bylo to super.
-   Taneční kultura byla lepší. Zúčastnili jsme se plesu SU FIT na
    Semilasse a dechovky v Dělnickém domě, kde tentokrát nebyl Mýdlový
    děda. Zato jsme našli nového kámoše - leteckého inženýra, který nás
    pochválil za účast a koupil nám brambůrky.
-   Účastnil jsem se několika oslav, megapárty a akcí různého druhu:
    PenoFercoBration, Žánkovy narozky na Palačáku, Rychlá rota slaví
    narozky, Džem session, [Sushi párty][], [Gurmánský večer v Taji][],
    kolaudačka u Bakiho, [Hororový Silvestr][], promoce bratrance Jana
    Sebastiana.
-   S klukama ze školy jsme se přihlásili do šifrovací hry [Tmou][].
    Kvalifikací jsme prošli na divokou kartu a hru jsme skončili na 5.
    stage z 16ti, což je myslím úspěch. Ale možná jsme neměli tolik pít.
-   Navštívil jsem interaktivní výstavu [Poznávej se][], jež organizoval
    IQ park Liberec. Dále jsem byl na [výstavě o Četnických
    humoreskách][]. Navštívil jsem festival cestovatelských filmů Go
    Kamera a [festival Cyklocestování][], kde měli úžasnou přednášku
    manželé Hervéovi, kteří objeli celou zeměkouli na kole.
-   S Jančou jsme se naučili zacházet s FIMEM a [vyrobili jsme Androidí
    náušnice][]. Poslali jsme je do [soutěže na Svět Androida][] a
    umístili se na 7. místě. Úkolem bylo ztvárnit originálním způsobem
    "Androida". Vyhráli jsme kapacitní stylus.

  [diplomovou práci]: https://market.android.com/details?id=net.jestrab.caramelle
  [FIT]: http://www.fit.vutbr.cz/
  [VUT]: http://www.vutbr.cz/
  [Černého medvěda]: http://www.cerny-medved.cz/
  [EEICT 2011]: http://www.feec.vutbr.cz/EEICT/
  [MediaContest Multimedia Demo 2011]: http://www.fit.vutbr.cz/events/McFIT/MediaDemo/2011/
  [Openmobility]: http://www.openmobility.cz/
  [Google Developer Day 2011]: http://www.google.com/events/developerday/2011/prague/
  [Game Developers Session 2011]: http://gds2011.ceske-hry.cz/
  [Pyva]: https://twitter.com/#!/napyvo
  [Slevolapku]: https://market.android.com/details?id=net.jestrab.slevolapka
  [Ski Map]: https://market.android.com/details?id=net.skimap
  [Enterprise]: http://fav.me/d3dqjy4
  [dovolené v Krkonoších]: http://janie.jestrab.net/dovolena-v-krkonosich/
  [výlet do Bratislavy]: http://janie.jestrab.net/v-meste-na-dunaji/
  [spluli Vltavu]: http://kajolinka.rajce.idnes.cz/31.7.-4.8.2011%2C_Vltava/
  [jednodenní tůru po Pálavských kopcích]: http://janie.jestrab.net/vylet-na-palavu/
  [výletě v Mariánském údolí]: http://janie.jestrab.net/vylet-do-marianskeho-udoli/
  [burčákové slavnosti]: http://janie.jestrab.net/slavnosti-burcaku-ve-valticich/
  [dovolené v Příbrami]: http://janie.jestrab.net/prazdniny-v-pribrami-v-bodech/
  [prázdninách v Kroměříži]: http://janie.jestrab.net/prazdniny-v-kromerizi-v-bodech/
  [Joe Bar Blues Street Band]: http://janie.jestrab.net/joe-bar-blues-street-hudebni-sklep-brno-30-9-2011/
  [Sushi párty]: http://janie.jestrab.net/sushi-party/
  [Gurmánský večer v Taji]: http://janie.jestrab.net/taje-taje/
  [Hororový Silvestr]: http://janie.jestrab.net/jak-jsme-vitali-novy-rok/
  [Tmou]: http://www.tmou.cz/2011/index
  [Poznávej se]: http://janie.jestrab.net/poznavej-se-30-3-2011-brno/
  [výstavě o Četnických humoreskách]: http://janie.jestrab.net/cetnicke-humoresky-17-12-2011-brno/
  [festival Cyklocestování]: http://janie.jestrab.net/sport-life-12-11-2011-brno-vystaviste/
  [vyrobili jsme Androidí náušnice]: http://janie.jestrab.net/nausnice-s-androidem-aneb-prvni-fimo-pokus/
  [soutěže na Svět Androida]: http://www.svetandroida.cz/vyhlaseni-vitezu-velke-narozeninove-souteze-s-lg-201102
