Title: Rok 2015
Category: Jestřábí svět

- Začal jsem se zajímat o investování a docela mě to chytlo. Přihlásil jsem se na kurz Tomáše Tatranského "Dividendové akcie jako ideální zdroj pasivního příjmu" na [Naučmese.cz](https://www.naucmese.cz/). Začal jsem studovat hodnotovou investiční strategii. Přečetl jsem knížky od Daniela Gladiše. Shlédnul jsem a navštívil několik přednášek. Začal jsem sledovat Jána Hájka. Koupil jsem několik amerických akcií a začal si budovat akciové portfolio. Snažím se neustále vzdělávat v oblasti investování.

- Změnil jsem banku - z mBank jsem přešel k AirBank a zatím jsem velmi spokojen.

- Založili jsme [brněnskou pobočku STRV](http://zvut.cz/lide/lide-f38102/dobrych-vyvojaru-je-malo-cesko-je-ale-velmoc-tvrdi-nohejl-z-strv-d127126). Sídlíme v Titaniu na Nových sadech.

- V létě jsme malovali byt (kromě obýváku) a pořídili jsme nový kotel do koupelny.

- V zimě jsem byl lyžovat v Alpách ve středisku Paganella, stejně jako loni. Na jaře jsme byli v [Buda](http://janie.8bit.cz/buda/)[pešti](http://janie.8bit.cz/pest/), která se mi moc líbila. V létě jsme byli na několika výletech: v [Moravském Krumlově](http://janie.8bit.cz/vylet-do-moravskeho-krumlova/), ve [Znojmě](http://janie.8bit.cz/znovu-na-jihu/), v Otrokovicích. Navštívili jsme filmový festival v Uherském Hradišti. Na podzim nás navštívila [Mendy v Brně](http://janie.8bit.cz/mendy-v-brne/) a pár týdnů potom jsme my jeli navštívit jí spolu s Julií na [Taiwan](http://janie.8bit.cz/category/ila-formosa/). Byli jsme i v [Hong Kongu](http://janie.8bit.cz/category/ila-formosa/), kde jsme se potkali s Phyllis a na Lantau Island jsme se s Jančou zasnoubili.

- Navštívil jsem několik kulturních akcí: ples v Příbrami, Exit game (chemická laboratoř), koncert [KoraJungleJazz](http://janie.8bit.cz/korajunglejazz-11-6-2015-cafe-atlas/), festival [Jeden svět](http://janie.8bit.cz/festival-jeden-svet-16-24-3-2015-brno/), vystoupení naší djembe skupiny pod vedením Jirky Boudy, festival [České hrady](http://janie.8bit.cz/hudebni-leto-2015/) na Veveří a reggae festival [Uprising](http://janie.8bit.cz/hudebni-leto-2015/) v Bratislavě.

- Zúčastnil jsem se několika úžasných párty: Benyho svatba, rozlučková párty v Budějovicích (bratranec Jirka se stěhuje do Oxfordu), táborák na Palačáku, Káti svatba, Tep Faktor, team building ve Žlutých lázních, kolaudačka u Míši, Ládi promoce, oslava Silvestra v Titaniu. 

- Byl jsem na několika IT akcích: BrMo sraz, mDevCamp, STRV Watch hackathon. Také jsem mentoroval na Czechitas workshopu.

- Pracoval jsem na aplikacích ChristianMingle a jDate.

- Dostal jsem nový telefon Nexus 5X.
