Title: Rok 2019
Category: Jestřábí svět

- Oslavili jsme první Olíkovy narozeniny. Roste jako z vody, běhá, mluví a je hodně aktivní. Je náročné dítě, protože vyžaduje hodně pozornosti, ale užijeme si s ním hodně zábavy.

- Naše rodina se dále rozrůstá. Narodila se nám čtvrtá neteř Terezka. Olík má samé sestřenice.

- Začali jsme plánovat stavbu rodinného domu. Našli jsme si šikovné architekty a společně vytvořili studii domu. Abychom měli lepší představu, jak to bude v reálu vypadat, vytisknul jsem si na 3D tiskárně zmenšený model domu.

- Celkem už potřetí jsem zkracoval dredy, protože byly příliš těžké a zatěžovaly mou krční páteř. Pro zajímavost jsem si je zvážil a měly skoro 300 g.

- Zásadně jsem změnil svoji investiční strategii. Přestal jsem analyzovat a nakupovat akcie, jelikož nemám tolik času se tomu věnovat a dal jsem se na pasivní investování do ETF fondů. Zároveň jsem redukoval nákupy podílových fondů. Také jsem přečetl knihu Investice do akcií od Petra Čermáka.

- S rodinou jsme podnikali různé výlety: na ranč do Kostelan, Zoo v Olomouci, Hardegg v Podyjí, Mariánské údolí, Café Fara a muzeum kávy v Klentnici, cyklovýlet na Prýgl, obora Holedná a návštěva bratrance v Českých Budějovicích. V červenci jsme byli s Helu v USA v Denveru (Colorado) na konferenci AnDev 360. Poté jsme cestovali na Mt. Evans, do Yellowstone a Grand Teton (Wyoming). V srpnu jsme byli s rodinou na dovolené v Jeseníkách. V listopadu jsme vyrazili na Šumavu.

- Zúčastnil jsem se mnoha kulturních akcí a párty: team building - bowling, Chlapskej víkend v Letohradě, stavební veletrh, steet food festival za Lužánkami, strýcovy narozeniny v Monte Bu, Žánkova rozlučka se svobodou, team building - LAN párty, festival VUT 120 let a koncert Richarda Mullera, svatba Javorkovic - Kozojedský dvůr, Kamenka Open festival, KrumLoveSka festival, koncert Dr. Kary ve Vaňkovce, STRV piknik v Lužánkách, Maraton hudby v Brně, festival Překročme řeku, team building - motokáry v Praze, team building - vinařství Gotberg, QED workshop: 4 elements, drakiáda na Kraví hoře, přednáška Jána Hájka a Dana Gladiše - Čísla vs. příběhy, Mikulášská nadílka v Příbrami, STRV Christmas party - Harry Potter.

- Začal jsem chodit na gulášové akce v rámci STRV Goulash Club. V Brně jsme založili Klub přátel piva a začali pořádat pravidelná zasedání.

- Začal jsem poslouchat podcasty - nejčastěji v autě, po cestě do práce nebo při procházkách s kočárem. Také jsem začal sledovat některé YouTube kanály - Petr Mára (technologie), Martin Babocký (investování), Omar Gonzales (foto), Pavel Šimek (stavební dozor), Martina Design (interiérový design).

- S Jančou jsme shlédli poslední sérii Game of Thrones a výborný seriál Chernobyl.

- Pořídili jsme dětskou cyklosedačku, abychom mohli jezdit s Olíkem na výlety. Pořídil jsem si Vasky - ručně vyráběné kožené boty ze Zlína. Vyměnil jsem starší Pixel za nový Pixel 3. French press jsme vyměnili za Chemex. Začali jsme si vyrábět domácí kefír.

- Zbavil jsem se zrcadlovky Nikon a pořídil bezzrcadlovku Fujifilm, která je o poznání lehčí/menší a fotí skvěle.

- Skoro 3 roky jsem měl sám na starosti Android department v STRV. Nebylo úplně jednoduché starat se o 20 členný tým, zvláště když více než polovina vývojářů je v Praze, a proto jsem požádal kolegu Juraje, aby mi s leadováním týmu pomohl. Funguje nám to dobře.
