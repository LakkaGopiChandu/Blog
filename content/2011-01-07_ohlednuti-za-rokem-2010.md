Title: Ohlédnutí za rokem 2010
Category: Jestřábí svět

-   Přestěhoval jsem se z koleje Pod Palackého vrchem (kde jsem žil
    skoro 4 roky) na privát na Nerudově. Po 3 měsících potom spolu s
    Janie na privát u výstaviště.
-   Pořídil jsem si [Androida](http://www.android.com/) a začal se pro něj učit programovat
    aplikace.
-   Dostal jsem [Djembe](http://irokodjembe.com/bubny.htm) a začal se učit na něj hrát.
-   Dostal jsem novou přilbu (největší velikost), ale na kolo nebyl
    skoro žádný čas.
-   Pořídili jsme si s Janie čajový set na čajové obřady (Kung Fu Cha
    :)).
-   Zavedl jsem si Penogram - osobní týdenní harmonogram, kde si
    odškrtávám činnosti, které často nedodržuju a chci dodržovat (např.
    sport, úklid nebo psaní na blog).
-   Koupil jsem si novou doménu Jestřáb.net a vydal nové penovizitky.
-   Složil jsem zkoušku z
    <abbr title="Teoretická informatika">TIN</abbr>, jednoho z
    nejtěžších předmětů na FIT. Naopak jsem neudělal
    <abbr title="Funkcionální a logické programování">FPR</abbr>.
-   Podílel jsem se na projektu [Mimikry]({filename}2011-01-04_projekt-mimikry.md), který se prezentoval na
    mezinárodní výstavě designu [Designblok](http://www.designblok.cz) 2010 v Praze.
-   Vybral jsem si diplomovou práci na téma: Rozšířená realita pro
    platformu Android, zaměřená na leteckou navigaci.
-   Navštívil jsem [Seznam.cz developers](http://vyvojari.seznam.cz) day - zajímavé přednášky a
    dobré občerstvení.
-   Účastnil jsem se komparzu při natáčení filmu [Park](http://www.facebook.com/pages/Nezavisly-film-Park/101182066605462).
-   Získal jsem novou práci v [Sovanet](http://www.sovanet.cz/), kterou jsem po měsíci opustil
    hlavně kvůli nedostatku času.
-   Přesvědčil jsem se na vlastní kůži, že [Asko je nejhorší prodejce nábytku](http://www.nejnabytek.cz/asko/). Vymyslel jsem SOAN (Svaz odpůrců Asko nábytek) a
    vytvořil web. Posléze jsem musel web včetně domény úplně zrušit pod
    pohružkou žaloby.
-   Ulovil jsem spoustu kešek a dosáhl jubilea 300 kousků.
-   Objevil jsem svého oblíbeného spisovatele, Roalda Dahla. Jediného
    oblíbeného spisovatele :D.
-   Získal jsem nové kamarádky z Taiwanu a Hong-Kongu. Po studiích bych
    tam chtěl vycestovat.
-   Byl jsem s rodinou a Janie v [Itálii](http://janie.jestrab.net/prazdniny-v-italii/). Nejdřív u moře v Rosolina
    Mare, pak v Benátkách, Roveretu a Lago di Garda.
-   Splul jsem Vltavu na pálavě s Janie a kamarádama.
-   Účastnil jsem se několika výletů: do Mikulova za vínem, do
    [Obřan](http://janie.jestrab.net/mezinarodni-vylet-do-obran/), na Hády, na Macochu, do Kroměříže, do Rožnova a na
    promoce bratrance Jirky na Hluboké.
-   Pořádal jsem [Velikonoční](http://janie.jestrab.net/velikonocni-piknik-v-luzankach-vol-2/) a Burčákový piknik a dále [Závody v košíku]({filename}2010-04-03_zavody-v-kosiku.md), které se nakonec kvůli návštěvě policajtů nekonaly.
-   Účastnil jsem se několika legendárních párty: předloňský Silvestr na
    téma oldies, loňský Silvestr na téma léto, PenoFercoBration v
    Lékárně, Péťovy narozeniny, Janie narozeniny na Nerudově v crazy
    oblečení, Míšovy a Zuzejkovy narozeniny s karaoke a bruslením,
    Žankovy a Cínovy narozky na Palačáku.
-   Navštívil jsem řadu koncertů: Švihadlo, Xavier Baumaxa a Honza
    Homola, Tokamak, Joe Bar Blues Street, Poletíme?, Cowhill, Louis
    Pasteur, Panenka vyzutá a další. [Joe Bar Blues Street](http://janie.jestrab.net/joe-bar-blues-street-stara-pekarna-brno-2-9-2010/) mi dokonce
    osobně věnovali písničku 'Prašivej pes'.
-   Navštívil jsem několik hudebních festivalů: Čarodějáles v Brně,
    Realbeat v Žízníkově a [České Hrady v Rožmberku](http://janie.jestrab.net/ceske-hrady-cz-rozmberk-nad-vltavou-30-31-7/).
-   Navštívil jsem Muzejní noc v Brně a Praze, Noc vědců v Brně,
    tradiční festival ohňostrojů [Ignis Brunensis](http://www.ignisbrunensis.cz/) v Brně, [filmový
    festival na FI MUNI](http://festival.fi.muni.cz/), [Medical fair](http://janie.jestrab.net/medical-fair-19-22-10-brno/), výstavu [Designblok](http://janie.jestrab.net/designblok-praha-5-10-10-2010/) v
    Praze a výstavu [Šangri-la]({filename}2010-11-13_sangri-la.md).
-   Účastnil jsem se Maturitního plesu bratrance Ládi v Praze v Národním
    domě, Plesu SU FIT na Semilasse, Plesu Gymnázia Kroměříž a několika
    Dechovek s Královopolkou.
-   Byl jsem v kině na trháku roku - [Avatar](http://www.csfd.cz/film/228329-avatar/) ve 3D.
