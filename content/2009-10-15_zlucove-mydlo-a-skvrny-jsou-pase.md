Title: Žlučové mýdlo - a skvrny jsou pasé
Category: Hobby

Ahoj! Před nedávnem se mi stala nemilá věc. Koupil jsem si nové tričko a
vzápětí jsem si ho pokecal červeným burčákem. Problém byl v tom, že jsem
si toho hned nevšiml, protože skvrna nebyla zas příliš velká, takže jsem
tričko nezapral, ani nestihl použít metodu vylití bílého vína na červené
a zasypání solí. Beztak jsem momentálně u sebe žádné bílé víno neměl.
Takový alkoholik zas nejsem!

Druhý den jsem tedy začal pátrat, jak bych mohl zaschlou skvrnu od
burčáku odstranit. Pročetl jsem několik dámských magazínů (Žena-in,
Omlazení) a narazil na spoustu metod (Vanish, již zmíněný fígl s bílým
vínem, prášek a sůl atd.). Nakonec jsem objevil zázrak jménem žlučové
mýdlo, údajně velmi účinný nástroj biologického původu pro odstranění
různých skvrn, mastnot a nečistot. Rozhodl jsem se tedy, že tuto metodu
vyzkouším.

V drogerii jsem zakoupil tento zázrak přírody za pouhých 55 Kč. Žlučové
mýdlo se prodává v pevné i tekuté formě. Já jsem zvolil pevnou formu a
značku Dr. Beckmann. Mýdlo jsem použil na skvrnu a výsledek byl
vynikající. Skvrna úplně zmizela. Stačilo několikrát namočit ve vlažné
vodě místo, kde se nacházela skvrna, aplikovat mýdlo, nechat působit a
následně vydrhnout a opláchnout. Nakonec jsem ještě nechal mýdlo působit
přes noc. Ráno jsem tričko vypral a skvrna byla úplně ta tam. Před
aplikováním ještě bylo potřeba otestovat (na málo viditelném místě), zda
mýdlo nenaruší původní barvu textílie. To by ovšem nemělo, protože mýdlo
neobsahuje barviva, parfém ani žádné konzervační látky.

![Žlučové mýdlo Dr. Beckmann]({static}images/zlucove-mydlo-a-skvrny-jsou-pase.jpg)

Žlučové mýdlo je efektivní nástroj pro odstranění různých nečistot
(vhodné i na pleny). Odstraní skvrny dřív než řeknete švec, navíc je
levné a neobsahuje žádné chemické svinstva. Je z 99% biologicky
rozložitelné. Vyrábí se z býčí žluči. Rozhodně doporučuji!
