Title: Rok 2017
Category: Jestřábí svět

- Tento rok byl ve znamení velkých životních kroků. Rozhodli jsme se založit rodinu a čekáme mimčo. Původně nám bylo řečeno, že to má být děvčátko, ale při dalším ultrazvuku jsme zjistili, že to bude chlapec.

- Koupili jsme stavební pozemek. Bylo to docela náročné vyjednávání a vyšlo to až na třetí pokus. Předchozí dvě nabídky neklaply. Nakonec jsem rád, že se nám podařilo získat tenhle kus půdy a těším se, až tam vystavíme nový domov.

- Zrekonstruovali jsme kuchyni, pořídili myčku, novou kuchyňskou desku, dřez a vymalovali obývák. Velký dík patří Míšovi, který nám pomohl s kuchyní.

- Absolvoval jsem druhý navazující kurz Tomáše Tatranského "Dividendové akcie - budování portfolia krok za krokem". Přečetl jsem další knihu o investování - Nová Buffetologie. Kryptoměnové mánii jsem se raději obloukem vyhnul.

- Po roční pauze jsem znovu navštěvoval podzimní kurzy djembe bubnování u Jirky Boudy.

- V zimě jsem byl lyžovat na Slovensku na Velké Rače. Na jaře jsme vyrazili na prodloužený víkend do Itálie do [Bergama](http://janie.8bit.cz/bergamo/) a [Milána](http://janie.8bit.cz/milan/). V květnu jsme byli navštívit Lukáše a Jennifer v USA. Procestovali jsme New York, Washington D.C. a Boston. V létě jsme dále navštívili Hostýn, okurkové slavnosti ve Znojmě a Lednici. Na podzim jsme vyrazili na dovolenou na Slovensko na Velkou Fatru.

- Zúčastnil jsem se mnoha kulturních akcí a párty: zapíjení malého Majka, workshop Prsa & koule, koncert Lindsey Stirling, Vida centrum, Zibura v Nepálu a Číně, oslava 30 v Utopii, STRV team building - motokáry, festival Jeden Svět, Chlapskej víkend v Praze, muzikál Evita, STRV Dev Drinks, festival Kamenka Open, svatba Phyllis & Longa, Radkova rozlučka se svobodou, svatba Bartoníčkovi, Létofest, Silicon Valley Insights with Erich Owens, Android team building - bowling, oběd v Monte Bú, STRV team building na střelnici, přednáška Konec prokrastinace, STRV Christmas party - casino, koncert Ulrychovi, Hawai Silvestr u Péti.

- Začal jsem od začátku sledovat seriály The Big Bang Theory a 24 hours. 24 s anglickými titulky, abych trénoval angličtinu. S Janie jsme též tradičně sledovali Game of Thrones.

- Pořídil jsem si malý stativ pro fotografování na cestách. Dostali jsme od Janči rodičů starší televizi, ale moc ji nepoužíváme. Jsme zvyklí sledovat filmy, seriály či dokumenty na tabletu nebo počítači.

- V létě jsem vyučoval 4 mladé a nadějné juniory Android v STRV Academy. Výuka byla v angličtině. Bylo pro mě zajímavé vyzkoušet si učit. Na podzimním STRV Android meetupu jsem přednášel o mé knihovně Alfonz.

- Získal jsem od Googlu certifikaci "Associate Android Developer". Naučil jsem se nový programovací jazyk Kotlin a napsal svoji první Android aplikaci kompletně v Kotlinu.

- Zaktualizoval a redesignoval jsem svůj osobní web a blog.

- Stal jsem se plátcem DPH a s úřady mi nyní pomáhá daňová poradkyně.
