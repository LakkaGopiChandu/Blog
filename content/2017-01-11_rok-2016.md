Title: Rok 2016
Category: Jestřábí svět

- Tož jsem se oženil s nejlepší ženuškou na světě a stal se dvojnásobným strýcem a kmotrem Marušky a Barušky.

- Opět jsem zkracoval dready, jelikož už byly neúnosně těžké a dlouhé.

- Investoval jsem do fondů Jána Hájka. Měl jsem smůlu, protože se fondy hned po nákupu hluboce propadly, ale ke konci roku už se zase vrátily na původní hodnoty.

- Měli jsme incident s naší Jestřábií. Na dálnici v plné rychlosti a za deště se porouchal alternátor a vypadla veškerá elektronika včetně stěračů a blinkrů. K tomu všemu jsem najel v odstavném pruhu na pohozenou lopatu. Naštěstí se nám nic nestalo a odtahli nás domů.

- V našem domě proběhly rozsáhlé rekonstrukce teras a izolací.

- Začal jsem hledat stavební pozemek v okolí Brna, jelikož bychom chtěli postavit domek. Není to vůbec jednoduché, protože poptávka značně převyšuje nabídku a ceny jsou vyšroubovány hodně vysoko.

- Ke konci roku jsme přestěhovali náš STRV office do nových prostor v Magnum Palace.

- V zimě jsem vyrazil lyžovat do Alp do střediska Bormio. Na jaře jsme navštívili lamí farmu na Hádech. Byli jsme na výletě v [Pečkách a Kutné Hoře](http://janie.8bit.cz/na-skok-v-praze/). Byl jsem na měsíc v US, kde jsem se zúčastnil Google IO konference. Byl jsem v San Franciscu, Los Angeles, Sequoia parku a Kings Canyon parku. V létě jsme byli na dovolené v [Beskydech](http://janie.8bit.cz/beskyde-beskyde/) na Horní Bečvě. Na podzim jsme vyrazili na svatební cestu do [Indonésie](http://janie.8bit.cz/category/cesty-po-indonesii/). Navštívili jsme Bali, Gili islands a Jávu.

- Navštívil jsem řadu kulturních i nekulturních akcí: promítání filmu Prach a Broky, filmový festival Jeden svět, muzikál [Mýdlový princ](http://janie.8bit.cz/na-skok-v-praze/) v Praze, Ignis Brunensis, festival Uprising, koncert Alborosie, Exit game Semtex v Praze.

- Zúčastnil jsem se několika skvělých oslav a zábav: svatba Jirky a Ivanky v Pardubicích, deskovky v STRV, narozeniny Pavči a Miry v Chropyni, narozeninová večeře v Monte Bú, [Ivety 50tiny](http://janie.8bit.cz/podzim-v-obrazech-2/) na Starém pivovaru v Kroměříži, Míšovi 30tiny v Krasoňově, [křtiny](http://janie.8bit.cz/podzim-v-obrazech-2/) neteří, STRV Christmas party, naše první společné Vánoce v Brně a Silvestr u Bakešů na Radlase.

- Byl jsem na několika IT akcích: Google IO, mDevCamp, Silicon Valley Insights: Kemar Newell a Pavel Maček, STRV Android meetup, kde jsem přednášel o MVVM.

- Pracoval jsem na aplikaci Flip a začal tvořit knihovnu [Alfonz](http://alfonz.org). V srpnu jsem byl v STRV jmenován do nové role "Android experta".

- Začal jsem se zrcadlovkou fotit do RAWu a následně fotky zpracovávat. Dá to hodně práce, ale výsledek stojí za to.

- Mám nové IT hračky: notebook HP ProBook 650, monitor Dell a telefon Google Pixel. Také jsme dostali nový vysavač Dyson a čajovar Catler, který jsme si velmi oblíbili.
