Title: Rok 2014
Category: Jestřábí svět

- Oblíbil jsem si vlaky. Jsou mnohem pohodlnější než autobusy, člověk má více místa a nový RailJet je super! Ve vlaku můžu pohodlně pracovat, protože tam jsou zásuvky a stolky, nebo jídelní vůz. V létě jsem si pořídil In Kartu a začal jezdit do Prahy výhradně vlakem. Cesta trvá 2:40 a stojí 175 Kč (Student Agency jezdí 2:30 a stojí 165 Kč). Nevýhoda vlaku je, že je na trase špatný mobilní signál a občas to bývá dost narvané.

- Pokračuji v kurzu hraní na djembe. Na konci školního roku jsme měli [vystoupení v Lužánkách](https://www.youtube.com/watch?v=r67t3E0tf7U). Naučil jsem se 3 africké rytmy: Sinte, Macru, Tansole.

- Pořídil jsem si nový stativ k zrcadlovce a dostal jsem od Michala D. polarizák.

- Po dlouhé době jsem změnil operátora z Vodafone na T-Mobile.

- Přešel jsem k novému praktickému lékaři v Brně.

- Začal jsem navštěvovat kurzy angličtiny s rodilými mluvčími, abych se zlepšil v komunikaci s US klienty.

- Zkonstruoval jsem druhou fontánu - tentokrát venkovní i s osvětlením.

- Dostali jsme krásný obraz od [paní Jitky](http://jarmart.cz/). Visí nám v obýváku.

- Začali jsme využívat iTesco - nákup potravin po internetu. Člověk ušetří čas, benzín a nákup donesou až ke dveřím.

- V rámci boje proti vysoké vlhkosti jsme pořídili odvlhčovač Sinclair. Pomáhá to fest.

- Zhlédnul jsem několik seriálů: Dexter, Game of Thrones, Walking dead, Survivors, Breaking Bad, Spartakus, Friends. Na některé seriály a filmy koukám s anglickými titulky v rámci trénování angličtiny.

- Hodně jsem cestoval. V zimě jsem byl na lyžích v Alpách ve středisku Paganella a potom ještě v Tatrách na Jasné, stejně jako loni. Na jaře jsme byli na výletě v Dolních Kounicích, [lodí na Priglu a v Holedné](http://janie.8bit.cz/nekulturni-jaro/). V létě jsme byli s Jančou ve [Španělsku](http://janie.8bit.cz/category/cesty-po-katalansku/) v Gironě, Blanes a Barcelóně. V srpnu jsme byli na [dovolené v Jižních Čechách](http://janie.8bit.cz/v-jiznich-cechach/). Navštívili jsme Český Krumlov, Třeboň a Jindřichův Hradec. Na podzim jsem byl pracovně v US. Byli jsme v San Franciscu, Silicon Valley, Yosemite, Death Valley, Las Vegas, Grand Canyon, LA a Santa Cruz.

- Navštívil jsem řadu kulturních i nekulturních akcí: ples v Příbrami, filmový festival [Jeden Svět](http://janie.8bit.cz/festival-jeden-svet-17-25-3-2014-brno/), jarní cyklojízda, [koncert Goldfish](http://janie.8bit.cz/nekulturni-jaro/) v novém Sono, filmový festival FI MUNI, Ignis Brunensis, hudební festival Rock for Churchill, kvalifikace Tmou, [koncert Švihadla](http://janie.8bit.cz/svihadlo-2-12-2014-brno/).

- Zúčastnil jsem se několika skvělých párty: kolaudačka u Bakešů, [jarní piknik](http://janie.8bit.cz/nekulturni-jaro/) v Lužánkách, Máti 30tiny, Máti svatba, FIT sraz, Vánoční párty STRV, Silvestr u Franty.

- Navštívil jsem také nějaké IT konference a setkání: sraz mobilních vývojářů BrMo, Starcube Show a Google festival DevFest.

- Firma uLikeIT, kde pracuji, se přejmenovala na STRV. Přestěhovali jsme se z Václavského náměstí do Slovanského domu a k tomu se událo mnoho dalších změn. STRV rychle roste.

- Vytvořil jsem několik nových Android aplikací: [SpoonRocket](https://play.google.com/store/apps/details?id=com.SpoonRocket.SpoonRocket) (rychlý rozvoz jídla), [Archimedes School](https://play.google.com/store/apps/details?id=cz.ai.aschool) (výuka cizích jazyků), [Christian Mingle](https://play.google.com/store/apps/details?id=com.spark.christianmingle) (seznamovací sociální síť).

- Zrušili jsme Slevolapku. Byla to má první aplikace na Marketu a fungovala 4 roky. Agregátor Rival ukončil činnost a nebyl čas se nadále projektu věnovat, ale s každým koncem něco nového začíná ;)

- Mám nové Androidí hračky - Moto 360 a Nexus 9.

- Opustil jsem Thunderbird a začal používat webový Gmail. Přešel jsem z Eclipse na Android Studio.
