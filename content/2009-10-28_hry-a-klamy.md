Title: Hry a klamy
Category: Zážitky

Jste hraví? Já ano, a proto jsem si nemohl nechat ujít interaktivní
výstavu Hry a klamy, která se teď konala v Brně na Staré radnici. Tuto
putovní výstavu pořádalo science centrum iQpark Liberec. K vidění a
vyzkoušení bylo cca 70 exponátů, které byly sestrojeny tak, aby v
návštěvnících podnítily zájem o přírodní vědy a technické obory. I výraz
exponát zde není příhodný, protože vyvolává spíše muzejní představu
předmětů, kterých se nesmíte ani dotknout. Tady se naopak dotyky a
zapojení vyžadovaly. Výstava dokázala spolehlivě aktivovat naši hravost,
schopnost logického uvažování a kreativitu myšlení. S pochopením úkolu
vždy pomohla česko - anglická tabulka, která obsahovala zadání, návod,
popis toho, co se stalo nebo mělo stát, a v některých případech i
teoretické zdůvodnění jevu.

Výstavy jsem se zúčastnil spolu s Jančou, Zuzejkem, Pájou a Pavlem.
Strávili jsme tam skvělé 4 hodiny a ani chvilku jsme se nenudili. V
následujícím textu bych rád popsal (pomocí fotek a krátkého popisu)
nejzajímavější exponáty z výstavy.

![Kvízové tabule]({static}images/hry-a-klamy-01.jpg)

Téměř všude visely na zdech různé kvízové a hádankové tabule.

![Trojúhelníky]({static}images/hry-a-klamy-02.jpg)

Například tento trojúhelníkový rébus nám dlouho vrtal hlavou, ale
nakonec jsme na to přišli.

![Hřebíky]({static}images/hry-a-klamy-03.jpg)

Zde bylo za úkol umístit 7 hřebíků na jeden připevněný hřebík tak, aby
se oněch 7 hřebíků nedotýkalo země. Řešení vidíte na obrázku. Přisli
byste na to?

![Metr]({static}images/hry-a-klamy-04.jpg)

Tady bylo cílem umístit skládací metr na hřebík tak, aby se metr
nedotýkal země. Bylo tedy potřeba metr dobře vyvážit.

![Most]({static}images/hry-a-klamy-05.jpg)

Mohli jsme se projít po dřevěném můstku, který byl sestaven z klínů,
tvořících oblouk. Most perfektně držel a nezhroutil se.

![Kroužení]({static}images/hry-a-klamy-06.jpg)

Zuzejk si vyzkoušela test koordinace těla. Měla za úkol kroužit pravou
nohou a při tom nakreslit číslo šest. Bylo to docela obtížné.

![Skládanka]({static}images/hry-a-klamy-07.jpg)

Na výstavě bylo spoustu skládanek. Z této jsme si složili labuť.

![Košík]({static}images/hry-a-klamy-08.jpg)

Toto byl test trpělivosti. Úkolem bylo umístit kroužek, přivázaný na
provázku, na hřebík na dně košíku. Toto bylo vcelku snadné, ale chtělo
to tu trpělivost.

![Obtisk]({static}images/hry-a-klamy-09.jpg)

Toto bylo jedno z nejzábavnějších zažízení. Na jednu stranu stěny
obtiskl člověk své tělo a na druhé straně pak vznikla plastická silueta
postavy. Stěna byla tvořena z malých posuvných tyčinek.

![Buben]({static}images/hry-a-klamy-10.jpg)

Zde bylo cílem uhodit přiměřenou silou do bubnu. Na druhé straně bubnu
byla umístěna na podstavci polystyrenová kulička a terč. Proud vzduchu,
vytvořený úhozem, foukl do kuličky a naším cílem bylo trefit se do
terče.

![Závaží]({static}images/hry-a-klamy-11.jpg)

U tohoto zařízení jsme měli za úkol vyrovnat závaží tak, aby byla tyč ve
svislé poloze.

![Stavba]({static}images/hry-a-klamy-12.jpg)

Zde bylo za úkol vhodně podepřít tyčemi přístřešek, aby nespadl. Nakonec
se nám to povedlo, ale nestihli jsme to bohužel vyfotit.

![Kreslítko]({static}images/hry-a-klamy-13.jpg)

Vyzkoušeli jsme si také toto speciální kreslítko. Pomocí dvou otáčecích
páček se mi podařilo nakreslit domeček.

![Kruhy]({static}images/hry-a-klamy-14.jpg)

Další z mnoha skládaček.

![Kostky]({static}images/hry-a-klamy-15.jpg)

Tady si Janie pohrála s kostkama. Úkolem bylo naskládat je všechny
zpátky do krabice, aby se tam vešly.

![Telefon]({static}images/hry-a-klamy-16.jpg)

Toto byla další skvělá věc. Jednalo se o takový telefon - trubku. Na
jedné straně se mluvilo, na druhé straně se poslouchalo. Fungovalo to
skvěle a bylo dobře slyšet!

![Telefonní rozvody]({static}images/hry-a-klamy-17.jpg)

Zde je ukázka rozvodu telefonní trubky. Byla dlouhá několik desítek
metrů.

![Labyrint]({static}images/hry-a-klamy-18.jpg)

Tady se Pavel se Zuzejkem snažili dostat kuličku z jedné strany
labyrintu na druhou.

![Prolínání obličejů]({static}images/hry-a-klamy-19.jpg)

Zde jsme si vyzkoušeli prolínaní obličejů pomocí zrcadla. Občas nám
vznikly velmi komické obličeje.

![Výtah]({static}images/hry-a-klamy-20.jpg)

V této hře bylo cílem vytáhnout kuličku pomocí dvou provázků až nahoru a
vyhnout se dírám.

![Solitér]({static}images/hry-a-klamy-21.jpg)

Pavel si zahrál solitér. Měl za úkol odstranit co nejvíce hracích
kamenů. Kamen se odstraní, když je přeskočen jiným kamenem. Nakonec mu
ve hře zbylo 5 kamenů.

![Koule]({static}images/hry-a-klamy-22.jpg)

V této plazmatické kouli se vytvářel elektrický výboj, který dělal
zajímavé efekty.

![Boty]({static}images/hry-a-klamy-23.jpg)

Zuzejk se pokoušela zavázat tkaničky od bot pomocí kleští.

![Srdce]({static}images/hry-a-klamy-24.jpg)

Janie se snažila rozmotat provázky a dostat dvě dřevěná srdce k sobě a
potom zase od sebe.

![Čichání]({static}images/hry-a-klamy-25.jpg)

Také jsme si vyzkoušeli čichací poznávací test. V lahvičkách byly
nejrůznější roztoky.

![Satelit]({static}images/hry-a-klamy-26.jpg)

Vyzkoušeli jsme si přenos zvuku vzduchem pomocí satelitů. V místnosti
byly umístěny dva satelity naproti sobě. Do jednoho satelitu se mluvilo
a zvuk se skvěle přenášel do druhého satelitu na poměrně velkou
vzdálenost.

![Kolo]({static}images/hry-a-klamy-27.jpg)

Tento experiment spočíval v tom, že člověk si sedl na točící židli a
držel v rukou roztočené kolo. Když kolo otočil do vodorovné polohy,
začal se sám otáčet na točící židli.

![Jeřáb]({static}images/hry-a-klamy-28.jpg)

Tady jsme si vyzkoušeli jeřáb ovládaný 4 provázky. Naším úkolem bylo
zvednout dřevěný kvádr.

![Kulička]({static}images/hry-a-klamy-29.jpg)

V této hře bylo cílem spustit kuličku po kolejnici, která se dala
roztahovat, propustit míček dolů a trefit se do díry. Díry byly různě
bodově hodnocené.

![Tlačítkový souboj]({static}images/hry-a-klamy-30.jpg)

Zde jsme si vyzkoušeli bystrost. V tomto tlačítkovém duelu bylo cílem
zmáčknout co nejdříve rozsvícené tlačítko a získat co nejvíce bodů.

![Periferní vidění]({static}images/hry-a-klamy-31.jpg)

Toto byl test periferního vidění. Pozorovatel musel sledovat kuličku
uprostřed a snažil se rozpoznat písmenko nakreslené na ukazovátku.

![Nářadí]({static}images/hry-a-klamy-32.jpg)

Vyzkoušeli jsme si práci s nářadím v rukavicích.

![Obrácený text]({static}images/hry-a-klamy-33.jpg)

Tento klam si nedokážu vysvětlit. Červený text vlevo se zobrazuje přes
skleněnou trubku normálně, ale modrý text je převrácený.

![Deformace obrazu]({static}images/hry-a-klamy-34.jpg)

Viděli jsme také zajímavé deformace obrazu.

Výstava se mi moc líbila. Jediné negativum bylo to, že jsme tam šli 28.
října, kdy je svátek, takže tam bylo příliš mnoho lidí a hodně malých
dětí, které byly otravné. Další info o výstavě naleznete na
[www.hryaklamy.cz](http://www.hryaklamy.cz/).

## Hodnocení: 9/10
