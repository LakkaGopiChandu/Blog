Title: Co přinesl rok 2011
Category: Jestřábí svět

-   Po těžké pětileté dřině jsem získal <abbr title="Ing.">tři
    písmenka</abbr> před jméno. Úspěšně jsem obhájil svoji [diplomovou práci](https://market.android.com/details?id=net.jestrab.caramelle) a zakončil magisterské
    studium na [FIT](https://www.fit.vutbr.cz/) [VUT](https://www.vutbr.cz/) v Brně.
    Promoci jsem oslavil s rodinou u [Černého medvěda](http://www.cerny-medved.cz/).

-   Získal jsem několik ocenění za svoji diplomku na téma *Rozšířená
    realita pro platformu Android*. Vyhrál jsem 1. místo na studentské
    konferenci [EEICT 2011](https://conf.feec.vutbr.cz/eeict) v kategorii posterové sekce. Dále jsem
    získal 3. místo odborné poroty a 5. místo při hlasování veřejnosti
    na soutěži [MediaContest Multimedia Demo 2011](https://www.fit.vutbr.cz/events/McFIT/MediaDemo/2011/). Svoji práci jsem
    také prezentoval na konferenci [Openmobility](http://www.openmobility.cz/).

-   Byl jsem přijat na doktorské studium. Vybral jsem si disertační téma
    *Uživatelská rozhraní se zaměřením na 3D*. Vyzkoušel jsem si, jaké
    to je vést bakalářskou práci, vést semestrální projekt řeckého
    studenta, hlídat na půlsemestrální zkoušce, nebo přednášet cvika z
    Assembleru.

-   Opět jsme se s Jančou stěhovali. Z privátu u výstaviště jsme se
    přesunuli opodál a snad už na delší dobu. Dostali jsme taky pračku,
    takže už nebudu muset vozit hadry domů na vyprání :D

-   Navštívil jsem [Google Developer Day 2011](http://www.google.com/events/developerday/2011/prague/) - velmi zajímavé
    přednášky nejen o Androidu a luxusní pohoštění. Dále jsem navštívil
    [Game Developers Session 2011](http://gds2011.ceske-hry.cz/) - poutavé přednášky o vývoji her.
    Zúčastnil jsem se několika setkání u [Pyva](https://twitter.com/#!/napyvo), jež organizuje Honza
    Javorek.

-   Nabral jsem mnoho nových zkušeností ve vývoji mobilních aplikací pro
    Android. Vyvinul jsem [Slevolapku](https://market.android.com/details?id=net.jestrab.slevolapka) (agregátor slev), [Caramelle
    Augmented Reality](https://market.android.com/details?id=net.jestrab.caramelle) (prohlížeč rozšířené reality),
    [Ski Map](https://market.android.com/details?id=net.skimap) (lyžařský průvodce, ve spolupráci s Honzou Liškou), GTD
    (úkolníček napojený na IS Evidio, pro firmu Avito s.r.o), Kenvelo
    (katalog oblečení, pro firmu Avito s.r.o).

-   Pořídil jsem si nové domény. Jedna z nich je petrnohejl.cz, na které
    budu mít v budoucnu vlastní "business" prezentaci. Taky jsme se
    přestěhovali z amerického Hostmonster hostingu zpět do ČR na vlastní
    VPS.

-   Pořídil jsem si nový penobook, penodisk a dostal jsem (zapůjčen)
    svůj první tablet.

-   Postavil jsem vesmírnou loď [Enterprise](http://fav.me/d3dqjy4).

-   Byli jsme s Jančou na báječné [dovolené v Krkonoších](https://janie.8bit.cz/dovolena-v-krkonosich/) a pokořili
    jsme Sněžku. Vyrazili jsme na [výlet do Bratislavy](https://janie.8bit.cz/v-meste-na-dunaji/), kde jsem byl
    prvně. Účasnil jsem se společně s peno clanem lyžovačky v Koutech
    nad Desnou, s Lázeňákem. Tradičně již potřetí jsme [spluli Vltavu](https://kajolinka.rajce.idnes.cz/31.7.-4.8.2011%2C_Vltava/), tentokrát na raftech. V největších hicech jsme vyrazili
    na [jednodenní tůru po Pálavských kopcích](https://janie.8bit.cz/vylet-na-palavu/). Taky jsme byli na
    [výletě v Mariánském údolí](https://janie.8bit.cz/vylet-do-marianskeho-udoli/), kde jsme se rozloučili s naší
    kámoškou Mendy. Na podzim jsme vyrazili do Valtic na [burčákové slavnosti](https://janie.8bit.cz/slavnosti-burcaku-ve-valticich/) a cimbál. Janča našla moji vlastní kešku na Makové,
    když jsme byli na [dovolené v Příbrami](https://janie.8bit.cz/prazdniny-v-pribrami-v-bodech/). Uzřel jsem Květnou
    zahradu na [prázdninách v Kroměříži](https://janie.8bit.cz/prazdniny-v-kromerizi-v-bodech/). Navštívil jsem s rodinou
    pražskou ZOO.

-   Hudební kultura byla velmi slabá. Navštívili jsme jen jeden koncert - [Joe Bar Blues Street Band](https://janie.8bit.cz/joe-bar-blues-street-hudebni-sklep-brno-30-9-2011/), ale bylo to super.

-   Taneční kultura byla lepší. Zúčastnili jsme se plesu SU FIT na
    Semilasse a dechovky v Dělnickém domě, kde tentokrát nebyl Mýdlový
    děda. Zato jsme našli nového kámoše - leteckého inženýra, který nás
    pochválil za účast a koupil nám brambůrky.

-   Účastnil jsem se několika oslav, megapárty a akcí různého druhu:
    PenoFercoBration, Žánkovy narozky na Palačáku, Rychlá rota slaví
    narozky, Džem session, [Sushi párty](https://janie.8bit.cz/sushi-party/), [Gurmánský večer v Taji](https://janie.8bit.cz/taje-taje/),
    kolaudačka u Bakiho, [Hororový Silvestr](https://janie.8bit.cz/jak-jsme-vitali-novy-rok/), promoce bratrance Jana
    Sebastiana.

-   S klukama ze školy jsme se přihlásili do šifrovací hry [Tmou](http://www.tmou.cz/2011/index).
    Kvalifikací jsme prošli na divokou kartu a hru jsme skončili na 5.
    stage z 16ti, což je myslím úspěch. Ale možná jsme neměli tolik pít.

-   Navštívil jsem interaktivní výstavu [Poznávej se](https://janie.8bit.cz/poznavej-se-30-3-2011-brno/), jež organizoval
    IQ park Liberec. Dále jsem byl na [výstavě o Četnických humoreskách](https://janie.8bit.cz/cetnicke-humoresky-17-12-2011-brno/). Navštívil jsem festival cestovatelských filmů Go
    Kamera a [festival Cyklocestování](https://janie.8bit.cz/sport-life-12-11-2011-brno-vystaviste/), kde měli úžasnou přednášku
    manželé Hervéovi, kteří objeli celou zeměkouli na kole.

-   S Jančou jsme se naučili zacházet s FIMEM a [vyrobili jsme Androidí náušnice](https://janie.8bit.cz/nausnice-s-androidem-aneb-prvni-fimo-pokus/). Poslali jsme je do [soutěže na Svět Androida](https://www.svetandroida.cz/vyhlaseni-vitezu-velke-narozeninove-souteze-s-lg-201102) a
    umístili se na 7. místě. Úkolem bylo ztvárnit originálním způsobem
    "Androida". Vyhráli jsme kapacitní stylus.
