Title: Rok 2018
Category: Jestřábí svět

- Narodil se nám syn Oliver a život se nám obrátil naruby. Najednou už není tolik času, rodičovství je náročné, ale užíváme si to. Zúčastnil jsem se předporodního kurzu, samotného porodu a následně vše řádně zapil v Pivnici U Čápa. Tímto vzdávám hold své manželce, jak skvěle to zvládla a Olíkovi přeji hodně štěstí a zdraví do života.

- Naše rodina se pomalu rozrůstá. Stal jsem se již trojnásobným strýcem. Narodila se nám další neteř Anička.

- Začal jsem pít výhradně filtrovanou kávu. Pořídil jsem si Aeropress a Handground mlýnek. V práci máme překapávač Moccamaster. Také jsem si oblíbil kávu s kardamonem.

- Trošku jsem poupravil svoje investiční portfolio fondů. Investoval jsem do fondu Mikuláše Splítka, který je portfolio manažerem v Erste Asset Management, stejně jako Ján Hájek. Přečetl jsem knihu Náhodná procházka po Wall Street od Burton G. Malkiel a stal jsem se členem Premium klubu Martina Babockého.

- Pořídili jsme si nové auto Škoda Rapid s DSG. Na automat jsem si rychle zvykl a manuál už bych znovu nechtěl.

- Olíkovi jsme pořídili kočárek Moon Nuova, autosedačku Kiddy, židličku Hajdalánek a nosítko Manduca. Dále jsme se vybavili sušičkou a lampou do obýváku, která vytváří příjemnou atmosféru. Abychom se do našeho malého bytu vešli, začali jsme se zbavovat nepotřebných věcí na Sbazaru a Bazoši. 

- Mám nové technické hračky: dron DJI Spark a nový notebook Dell XPS s dotykovým displejem.

- V září jsme byli na [dovolené v Orlických horách](http://janie.8bit.cz/podzim-v-obrazech-4/) a v říjnu jsem navštívil Londýn a Oxford.

- Zúčastnil jsem se mnoha kulturních akcí a párty: STRV team building - exit game, výstava Paneland, STRV team building - motokáry, festival KrumLoveSka, křtiny Aničky, svatba Linhartovic v Třebovli, festival Kamenka Open, svatba Švecovic v Honěticích, STRV team building - golf, křtiny Olíka, STRV Vlněna office opening, výlet na Makovou horu, [výlet na Karlštejn](http://janie.8bit.cz/leto-v-obrazech-2/), výlet na Ždáň, STRV summer team building v Českém středohoří, svatba Pavlíkovic v Chropyni, Pálavské vinobraní v Mikulově, oslava tety Laďky 60 na Živohošti, Štefanské hody na Kamence, STRV Christmas party - 80s & 90s, svatební oslava Jennifer a Lukáše v Kroměříži.

- Navštívil jsem konference: Glorious v Brně, mDevCamp v Praze a Droidcon London.

- Otevřeli jsme v Brně novou kancelář STRV ve Vlněna Office Park. Předtím jsme ještě 3 měsíce pobývali v Impact Hubu. Rozšířil jsem brněnský Android team na 9 členů.

- Měl jsem příležitost potkat se s Ondřejem Bartošem (Credo Ventures), se kterým jsem konzultoval můj nápad na vytvoření webové aplikace pro retailové value investory. Potkal jsem se i s lidmi z Rockaway Capital a dalšími odborníky na investování.

- Vyzkoušel jsem coaching u Vráti Hláska. Řešili jsme pracovní i osobní věci.

- Přestal jsem používat Allman indentation style při psaní Java/Kotlin kódu a přešel jsem ke standardnímu K&R stylu.
