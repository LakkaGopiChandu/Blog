Title: Rok 2013
Category: Jestřábí svět

Pravidelně každý rok píšu takové stručné shrnutí událostí za minulý rok - co zajímavého se stalo v mém životě. Vždycky si projdu fotky, kalendář, sociální sítě <abbr title="Twitter, Facebook, Last.fm, Janči blog, shrnutí z předchozích let...">atd.</abbr> a snažím se sepsat to nejdůležitější. Až budu jednou v důchodu a budu se válet na pláži někde v Karibiku, budu si číst tyhle zápisky na Jestřáblogu a nostalgicky vzpomínat na mládí.

- V lednu 2013 jsem si nechal zkrátit dready, protože už byly moc těžké. Nejdelší kousek měl cca 80 cm. Bylo to moje první stříhání vlasů po pěti a půl letech. Dready mám od listopadu 2008 a celkem jich je 34.

- Začal jsem pít kafe víc než kdy předtím. V práci jsme dostali nový kávovar, což mě inspirovalo pořídit si taky jeden domů. Koupil jsem si Dolce Gusto Piccolo a nyní jsem na kafi skoro závislej.

- Přihlásil jsem se do kurzu bubnování na [djembe](http://cs.wikipedia.org/wiki/Djembe). Hodně mě to baví a je to perfektní odreagovačka od všech starostí. Účí nás Jirka Bouda ([denbaya.cz](http://www.denbaya.cz/)). Z kurzu máme i [videozáznam](http://www.youtube.com/playlist?list=PLYaEHgAEjfCjoxwghjk1TW6xWmeT1mv8P) pro domací cvičení. Jinak djembe mám už od listopadu 2010, ale až v říjnu 2013 jsem na něj začal pravidelně hrát - díky kurzu.

- Začal jsem pravidelně cvičit jógu. Musím se taky trochu hýbat! Utvořili jsme s několika kamarády jogínskou skupinu. Mým učitelem-jogínem je kamarád Péťa. Začínali jsme cvičit někdy na jaře doma, v létě jsme byli venku a na podzim jsme se přesunuli do tělocvičny na kolejích na Kraví hoře.

- Zkonstruoval jsem [fontánu](http://youtu.be/RIhXHflOrmE). Inspirovali mě rodičové, kteří si fontánu koupili na zahradu. Ještě bych chtěl vyrobit jednu venkovní na terasu.

- Začal jsem pomocí Facebookové skupiny organizovat jednou za čas společné obědy s kamarády, abych nemusel furt obědvat sám. Také jsem začal chodit pracovat/coworkovat ven do kaváren a čajoven. Oblíbil jsem si [Kafec](http://www.kafec.cz/).

- Vyhráli jsme s Jančou pobyt v Českém Krumlově ve foto-soutěži na portálu [Kudy z Nudy](http://www.kudyznudy.cz/).

- Pořídili jsme si nový nábytek do obýváku. Jeli jsme ho objednávat až do Trenčína. Jedná se o slovenského výrobce [Meuble](http://www.meuble.sk/). Firmu jsme objevili už loni na výstavě Mobitex. S nábytkem jsme spokojení. Dokonce nám vyrobili i pracovní stůl na zakázku a atypický konferák. K jídelnímu stolu jsme si také pořídili židle z Kika.

- Zhlédnul jsem řadu seriálů: HIMYM, Pobřežní lýtka, Game of Thrones, Misfits, Walking Dead, Dexter. Často sleduju seriály po cestě do Prahy. S Jančou jsme začali koukat na [Bondovky](http://cs.wikipedia.org/wiki/James_Bond) od prvního dílu.

- Konečně jsem měl možnost vyzkoušet nové lyže. Užil jsem je pořádně, protože jsem byl hned na 3 lyžovačkách: na Monínci s Jančou, Káťou, tátou & školou; na [Jasné v Tatrách](http://janie.8bit.cz/v-nizkych-tatrach/) s brněnskou partou; s rodinou na Sella Rondě v Alpách, kde jsem byl lyžovat prvně.

- S Jančou jsme byli na [dovolené v Londýně](http://janie.8bit.cz/category/london-calling/). Poprvé v životě jsem letěl letadlem. Na podzim jsme navštívili Rakousko - [Lunz am See](http://janie.8bit.cz/prvni-obrazky-z-rakouska/), [Ötscher](http://janie.8bit.cz/po-rakouskem-grand-canyonu/), [Mariazel](http://janie.8bit.cz/po-rakouskem-grand-canyonu/), [Hochkar](http://janie.8bit.cz/vystup-na-hochkar/), [Wasserloch Klamm Palfau](http://janie.8bit.cz/wasserlochklamm/), [Melk](http://janie.8bit.cz/zpatky-v-civilizaci/) a [Vídeň](http://janie.8bit.cz/naschmarkt/).

- Navštívil jsem řadu kulturních i nekulturních akcí: promítání filmu [Chodíval Matúšek](http://www.youtube.com/watch?v=VC23qU4OpLc), koncert [Combo Reného Šindelky](http://janie.8bit.cz/combo-reneho-sindelky-7-2-2013-brno/), Ples MČ Žabovřesky, [JazzFest Brno](http://janie.8bit.cz/ohlednuti-za-brnenskym-jazz-festem/), film [Šmejdi](http://janie.8bit.cz/nekulturni-kveten/), Filmový festival FI MUNI, [Muzejní noc](http://janie.8bit.cz/nekulturni-kveten/), [Ignis Brunensis](http://janie.8bit.cz/nekulturni-cerven/), [sběr jahod](http://janie.8bit.cz/nekulturni-cerven/), [Kamenka Open](http://janie.8bit.cz/nekulturni-cerven/) festival, promítání fotek [Trabantem Jižní Amerikou](http://janie.8bit.cz/nekulturni-cerven/), výlet na [Babí lom](http://janie.8bit.cz/vylet-na-babi-lom/), [Letní filmová škola](http://janie.8bit.cz/nejlepsi-cervencovy-vikend/) v Uherském Hradišti + výlet na [Velehrad a Buchlov](http://janie.8bit.cz/nejlepsi-cervencovy-vikend/), výlet na [Orlík](http://janie.8bit.cz/nekulturni-cervenec/), výlet do [Mikulova](http://janie.8bit.cz/kde-to-mame-nejradsi/), výlet na Hády, Festival On the Road v Lázních Bohdaneč, [Nakoleon](http://www.nakoleon.cz/), [burčákový pochod](http://janie.8bit.cz/burcakovy-pochod-v-mutenicich/) v Mutěnicích, Královopolka na Semilasse, geocachingový lov Substance, výlet na Holednou, kvalifikace Tmou, koncert Tubabu, výstava betlémů a Moravská vesnička u Kapucínů.

- Zúčastnil jsem se několika legendárních párty: L'Colaudación da Plevíneux, [kolaudačka u Míši](http://janie.8bit.cz/nekulturni-duben/) na Provazníkové, [Jarní interaktivní piknik](http://janie.8bit.cz/nekulturni-duben/) na Kraví hoře, [párty v Pubu](http://janie.8bit.cz/nekulturni-cerven/), [Fondue párty](http://janie.8bit.cz/nekulturni-cervenec/), promoce bratranců Ládi a Honzy, Vánoční besídka u Milíčů, Vánoční večírek uLikeIT, Silvestr na Provazníkové.

- Navštívil jsem také nějaké IT konference a setkání: sraz mobilních vývojářů [BrMo](https://twitter.com/zitbrmo), Pythoní sraz [PyVo](http://python.cz/#pyvo), startupovou akci [Starcube Show](http://www.starcubeshow.cz/), Google festival [DevFest](http://www.devfest.cz/) a přehlídku mobilních aplikací [AppParade](http://www.mediar.cz/appparade/). Jedenáctou AppParade vyhrála aplikace Qool Mini, kterou jsem vyvíjel.

- Slevolapka se objevila [ve výlohách Vodafone](https://twitter.com/slevolapka/status/291260175690649601). Na jaře pak náš Slevolapkový tým uspořádal víkendový hackaton, kde jsme vylepšovali naše aplikace.

- Vyrobil jsem několik nových Android aplikací: [PMK](https://play.google.com/store/apps/details?id=cz.nykturie.pmk) (diagnostika zdravotních problémů), Alimpex (komplexní objednávkový systém), [Qool](https://play.google.com/store/apps/details?id=cz.qoolture.qoolapp) (kulturní přehled do kapsy), [United Islands](https://play.google.com/store/apps/details?id=cz.qoolture.unitedislands) (hudební festival v Praze), [Everpix](https://play.google.com/store/apps/details?id=com.everpix.android.uploader) (nahrávání a správa fotek v cloudu), [Spoiler Shield](https://play.google.com/store/apps/details?id=com.spoilershield.android) (skrývání spoilerů na sociálních sítích).

- Napsal jsem [Android cheatsheet for graphic designers](http://petrnohejl.github.io/Android-Cheatsheet-For-Graphic-Designers/). Je to takový "tahák" pro grafiky a designéry, kteří navrhují Android aplikace. Tento dokument rychle získal na popularitě a během prvního týdne jej zhlédlo skoro 70000 unikátních návštěvníků. Dokonce o něm psal i [Smashing Magazine](https://twitter.com/smashingmag/status/326703752407023617) a dostal jsem [pull request](https://github.com/petrnohejl/Android-Cheatsheet-For-Graphic-Designers/pull/2) od Jake Whartona. Tahák je [open source](https://github.com/petrnohejl/Android-Cheatsheet-For-Graphic-Designers).

- Vytvořil jsem si [nový web](http://petrnohejl.cz/) na nové doméně.

- Dostal jsem nový telefon Nexus 5 - můj čtvrtý Androidí telefon a sedmý telefon celkově. Za život jsem vystřídal: Philips Fisio 311 (2003), Ericsson T39m (2006), HP iPAQ 614c (2008), HTC Desire (2010), Nexus S (2012), Galaxy Nexus (2012), Nexus 5 (2013).

- Vyzkoušel jsem si práci v kanceláři (Techeng Šumavská). Sdílel jsem kancelář s několika známými. Kolektiv byl fajn, ale práce v kanceláři mi úplně nevyhovovala, takže jsem se zase rychle vrátil k home-office.
