Title: Znovuzrození Jestřáblogu
Category: Ostatní

Před nedávnem jsem narazil na geniální nástroj [Pelican](http://getpelican.com). Navedl mě na něj kamarád, který ho používá na [svém blogu](http://honzajavorek.cz/blog/). Tenhleten Pelikán mě natolik uchvátil, že jsem se rozhodl ho použít také pro svůj blog. Odteďka tedy můj blog pohání dva ptáci! Pelikán + Jestřáb = Jestřáblog.

Pelikán je open-source blogovací systém pro geeky a je napsán v Pythonu. Můj blog je vlastně taková malá zoo - máme tady hroznýše, jestřába a pelikána. Pelikán umí skoro všechno co běžné blogy: kategorie, tagy, komentáře, stránky, Atom/RSS, zvýraznění syntaxe atd. Celé to funguje na jednoduchém principu - napíšu článek do textového souboru, zavolám Pelikána, ten mi vyrobí statické HTML stránky a já ty stránky nahraju na webový hosting. Pelikán ve spojení s technologiemi [Markdown](http://daringfireball.net/projects/markdown/), [Jinja2](http://jinja.pocoo.org/) a [GitHub Pages](http://pages.github.com/) utváří krásný a elegantní blogovací systém. Sbohem Wordpresse!

Pelikán má jednu slabinu - nemá žádnou [existující šablonu](https://github.com/getpelican/pelican-themes), která by mi 100% vyhovovala. Nyní používám [pelican-bootstrap3](https://github.com/DandyDev/pelican-bootstrap3), ale časem bych si chtěl napsat vlastní.

Spolu s přechodem na Pelikána jsem změnil i adresu blogu z původní blog.jestrab.net na blog.petrnohejl.cz. Zdrojáky Jestřáblogu jsou na [GitHubu](https://github.com/petrnohejl/Blog).
